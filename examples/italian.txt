Cristoforo Colombo nasce vicino a Genova nel 1451 e già da giovane comincia ad appassionarsi al mare e alla navigazione. All'età di 14 anni diventa marinaio e inizia a viaggiare in numerosi Paesi europei. Cristoforo Colombo, appassionato di geografia ed astronomia, sostiene fermamente che la Terra è rotonda. Per dimostrarlo a tutti, alla fine del XV secolo decide di viaggiare verso l'India navigando in direzione ovest. La spedizione è molto costosa e Cristoforo Colombo decidere di chiedere un aiuto economico ai sovrani del Portogallo. Il re del Portogallo gli nega l'appoggio economico, quindi si rivolge alla regina Isabella di Castiglia.

Ottenuti soldi e navi, salpa da Palos de la Frontera il 3 agosto del 1492 e, dopo mesi di navigazione, tocca terra il 12 ottobre. Tuttavia, non si tratta dell'India ma di un nuovo continente: l'America, che viene denominata Nuovo Mondo. Da quel momento prende inizio la grande colonizzazione spagnola del continente americano.

Lo stesso Cristoforo Colombo organizza altri tre viaggi verso l'America, ma continui problemi e le grosse difficoltà nel trovare l'oro lo rendono poco amato dai re di Spagna. Muore a Valladolid nel 1506, povero e dimenticato da tutti.

Mi chiamo Franz Heisterbach. La prima volta che sono andato in Italia, è stato tramite l'Università, per partecipare al progetto Erasmus.

Questo viaggio universitario è durato sei mesi, ricordo che era tutto così strano, le persone si agitavano e muovevano le mani quando comunicavano tra di loro. Sono stato ospitato dall'Università Federico II di Napoli, anche se ho visitato Bologna, Roma e Milano.

Milano non mi è piaciuta tanto, era troppo fredda, Roma è davvero meravigliosa, e guardando i monumenti ho potuto capire perché la chiamano “La città Eterna”.

Bologna è affascinante, piccola e tranquilla, sono stato davvero bene, è una città che ricordo per il suo colore rosa. Adesso sono dieci anni che non vado in Italia, e non vedo l'ora di ritornare.

Leggi le informazioni dell'Osteria La Collina di Roma e rispondi alle domande.

Il menù dell'Osteria La Collina di Roma offre molti primi piatti a base di pasta, come penne al ragù, pasta e fagioli, tortiglioni ai funghi porcini con panna e pasta al forno ripiena di uova, carote, carne macinata di maiale.

Per quanto riguarda i secondi piatti ci sono molte prelibatezze e il cibo è sempre fresco e di qualità. Sono presenti nel menu piatti quali merluzzo e salmone. I piatti speciali sono serviti il mercoledì e il venerdì. Il mercoledì si servono gamberoni arrostiti con pancetta arrotolata, e il venerdì serviamo in tavola la grande grigliata di pesce misto. Per quanto riguarda la carne disponiamo solo della salsiccia di maiale e del cotechino. Non è presente nel nostro menù cucina vegetariana e senza glutine.

La nostra Osteria si trova a Roma, in via Alessandro Pertini numero 13, alle spalle del Supermercato Conan. Arrivati all'incrocio con la statua di Galileo Galilei, basta girare a destra e siete sulla strada giusta. Siamo chiusi il lunedì. L'orario di apertura è dalle 12:00 alle 16:00 a pranzo e dalle 19:30 alle 24:00 a cena.

Sono nata a Roma e penso che sia la città più bella del mondo. Io vivo in periferia ma tutti i weekend visito il centro con la mia famiglia.

Il luogo che amo di più è Villa Borghese: potrei trascorrere intere ore a passeggiare lungo i viali alberati. Per raggiungere il parco, ci fermiamo sul Colle del Pincio: ammirare la Capitale dall’alto è sempre emozionante, soprattutto nei giorni di sole.

Mi piace osservare i turisti che si guardano intorno con occhi stupiti e anch’io mi sento sempre un po’ in vacanza. Di tanto in tanto, mi concedo un pomeriggio di shopping tra le vie del centro.

A volte resto a osservare le vetrine delle boutique di lusso, mentre altre volte faccio acquisti nelle profumerie e nei negozi di vestiti. Quando ho bisogno di rilassarmi, mi regalo una passeggiata ai Fori Romani. Mi sembra di viaggiare nel tempo e mi sento felice.

Maria è in vacanza a Napoli, e ammira il golfo del mare, e gli splendidi monumenti della città. Maria è in giro per Via Roma, arriva a Piazza Plebiscito, e pensa che è molto bella.

Adesso vorrebbe tornare nella zona centrale, passando per Spaccanapoli, ma non sa come fare.

Maria chiede indicazioni ad un signore, seduto a bere il caffè e mangiare una pizza - Mi scusi come posso arrivare in centro, passando per Spaccanapoli? - chiede Maria, il signore napoletano la guarda e risponde – Deve tornare indietro e percorrere tutta via Roma, e poi quando vede un vicolo che spacca la città a metà, quello è Spaccanapoli -.

Maria a quel punto capisce che Spaccanapoli, si chiama così perché è una via che taglia tutta Napoli, come se la spaccasse in due.

Mi chiamo Luigi e oggi parlo della mia camera, che condivido con il mio unico fratello Mario. Mi piace molto la mia camera da letto, che è bella e abbastanza grande per me e per mio fratello.

A destra si trova il mio guardaroba e il mio letto. Davanti al mio letto ci sono due poltrone molto comode, posizionate sopra un tappeto di colore viola. Il mio gatto si addormenta spesso sopra il tappeto.

Sul tappeto si trova anche un mobile su cui c'è una televisione. La televisione si trova sotto una piccola finestra. Nell'angolo è presente la mia chitarra rossa, che mi piace suonare ogni giorno.

A sinistra si trova il letto di mio fratello Mario e un mobile bianco. Sotto il suo letto si trovano tanti libri e i suoi giocattoli. Nella camera mia e di mio fratello c'è anche una scrivania con un computer, che io utilizzo per studiare. Al centro della stanza si trovano un tavolo e delle sedie, che io e mio fratello Mario usiamo quando giochiamo insieme.
